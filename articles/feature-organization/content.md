#### ระบบองค์กร (Organization)

ระบบองค์กร ถูกออกแบบมาเพื่อให้ผู้ใช้งานตั้งแต่สองคนขึ้นไปสามารถแบ่งปันการเข้าถึง applications
ภายใต้องค์กรเดียวกันได้อย่างสะดวกและรวดเร็ว

![Business](https://img.freepik.com/free-psd/3d-character-young-people-with-business-concept_1150-64177.jpg?w=2000&t=st=1675074886~exp=1675075486~hmac=4d505e1103b5eb45566cfa765f056009550028bad5bcca8582d4982359d2fe8e)

##### สร้าง หรือ เข้าร่วมองค์กร

คุณสามารถเข้าร่วมองค์กรที่มีอยู่แล้วโดยการให้ผู้ดูแลองค์กรเชิญคุณได้ โดยคำเชิญจะถูกส่งไปยังอีเมลที่คุณได้ลงทะเบียนไว้กับ Kraikub ID ดังนั้นคุณจำเป็นที่จะต้องเปิดใช้งาน Kraikub ID ก่อนที่จะใช้ฟีเจอร์นี้ หรือหากต้องการสร้างองค์กร คุณสามารถทำได้ที่หน้า `องค์กร` หรือ `Organization` บนแถบเมนูด้านบน

##### บทบาทในองค์กร (Role)

สมาชิกทุกคนในองค์กรจะมีบทบาทในองค์กรที่แตกต่างกันโดยแบ่งออกเป็น 5 บทบาทดังนี้

1. `เจ้าขององค์กร (Organization Owner)` - คุณจะถูกแต่งตั้งเป็นเจ้าขององค์กรเมื่อคุณทำการสร้างองค์เท่านั้น ทั้งนี้ทั้งนั้น
   คุณสามารถมอบตำแหน่งเจ้าขององค์กรให้กับผู้อื่นได้ หลังจากนั้นคุณจะถูกลดตำแหน่งลงไปเป็น "ผู้ดูแลระบบ"
   และคุณไม่สามารถออกจากองค์กรได้ในขณะที่ยังดำรงตำแหน่งเจ้าขององค์กรอยู่ 
   
   >  **ความสามารถ**: `สร้างแอปพลิเคชัน`,
   `ลบแอปพลิเคชัน`, `เชิญสมาชิก`, `ลบสมาชิก`, `เปลี่ยนบทบาทผู้อื่น`, `แต่งตั้งเข้าขององค์กร`, `เข้าถึงแอปพลิเคชัน`

2. `ผู้ดูแลระบบ (Admin)` - มีอำนาจสูงเทียบเท่าเข้าของระบบ 

    > **ความสามารถ**: `สร้างแอปพลิเคชัน`,
   `ลบแอปพลิเคชัน`, `เชิญสมาชิก`, `ลบสมาชิก`, `เปลี่ยนบทบาทผู้อื่น`, `เข้าถึงแอปพลิเคชัน`

3. `ฝ่ายบุคคล (People Team)` - มีความสามารถในการจัดการเกี่ยวกับสมาชิกในองค์กร 
    
    > **ความสามารถ**: `เชิญสมาชิก`, `ลบสมาชิก`, `เปลี่ยนบทบาทผู้อื่น`

4. `นักพัฒนา (Developer)` - มีอำนาจสูงเทียบเท่าเข้าของระบบ 
    
    > **ความสามารถ**: `เข้าถึงแอปพลิเคชัน`

5. `สมาชิก (Member)` - ไม่มีความสามารถพิเศษ เพียงแค่ได้รับตำแหน่งในองค์กร

##### ตำแหน่งในองค์กร
ต่างจากบทบาท ตำแหน่งในองค์กรเป็นตำแหน่งที่ใช้ในการแสดงตำแหน่งงานที่ต้องรับผิดชอบงาน โดยเราให้อิสระกับคุณในการเลือกตำแหน่ง โดยผู้ที่จะเป็นคนกำหนดตำแหน่งของสมาชิคแต่ละคน คือ ผู้ที่ส่งคำเชิญสมาชิกคนนั้นๆ ตัวอย่างตำแหน่งเช่น Head of Marketing, VP of Software Engineering หรือ Talent Acquisition เป็นต้น

##### ความสามารถขององค์กร

องค์กรแต่ละองค์กรสามารถสร้างแอปพลิเคชันในนามขององค์กรนั้นๆได้โดยที่การนับ สิทธิ์ในการสร้างแอปพลิเคชัน (Application Quotas) ของระบบองค์กร กับผู้ใช้งานทั่วไปจะไม่เหมือนกันโดยแตกต่างกันดังนี้

- ###### การนับสิทธิการสร้างแอปพลิเคชันของ **องค์กร**

  สิทธิการสร้างแอปพลิเคชันจะลดลงทุกๆครั้งที่มีการสร้างแอปพลิเคชันในนามขององค์กร โดยหากมีการลบแอปพลิเคชันเกิดขึ้น **คุณจะไม่ได้รับสิทธิ์การสร้างคืน** ยกตัวอย่างเช่น หากมีสิทธิ์เหลืออยู่ 10 สิทธิ์ เมื่อสร้างแอปพลิเคชันเพิ่มอีก 1 แอป สิทธิ์การสร้างจะลดลงเหลือ 9 สิทธิ์ แต่หากคุณลบแอปพลิเคชันทิ้ง สิทธิ์การสร้างจะไม่ถูกคืนให้กับองค์กรของคุณ ดังนั้นหลังจากลบแอปพลิเคชันแล้ว คุณจะเหลือสิทธิการสร้างทั้งหมด 9 สิทธิ์

- ###### การนับสิทธิการสร้างแอปพลิเคชันของ **ผู้ใช้งานทั่วไป**

  สิทธิการสร้างแอปพลิเคชันจะลดลงทุกๆครั้งที่มีการสร้างแอปพลิเคชันในนามผู้ใช้งาน โดยหากมีการลบแอปพลิเคชันเกิดขึ้น **คุณจะได้รับสิทธิ์การสร้างคืน** ยกตัวอย่างเช่น หากมีสิทธิ์เหลืออยู่ 10 สิทธิ์ เมื่อสร้างแอปพลิเคชันเพิ่มอีก 1 แอป สิทธิ์การสร้างจะลดลงเหลือ 9 สิทธิ์ แต่หากคุณลบแอปพลิเคชันทิ้ง สิทธิ์การสร้างจะถูกคืนให้กับคุณ ดังนั้นหลังจากลบแอปพลิเคชันแล้ว คุณจะเหลือสิทธิการสร้างทั้งหมด 10 สิทธิ์
