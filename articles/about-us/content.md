##### เราคือใคร?
Kraikub (ใครคับ) คือบริการด้านการยืนยันตัวตนผ่านซอฟต์แวร์ และบริการเกี่ยวกับระบบบัญชีของนิสิตมหาวิทยาลัยเกษตรศาสตร์
มีวัตถุประสงค์เพื่อให้ นิสิตนักศึกษาได้รับประสบการณ์ในการใช้งานซอฟต์แวร์ในมหาวิทยาลัยที่ดีขึ้น และยิ่งไปกว่านั้น ยังต้องช่วยให้นิสิต
ทุกคนในมหาวิทยาลัยได้รับโอกาสทั้งทางการศึกษา และ ทางธุรกิจจากองค์กรภายนอกผ่านการทำงานร่วมกันของซอฟต์แวร์แต่ละองค์กร
(Interopability)

##### เราเกิดขึ้นมาทำไม?
ด้วย Kraikub ผู้ใช้งานสามารถนำบัญชีมหาวิทยาลัยเกษตรศาสตร์ไปใช้งานบนเว็บไซต์หรือแอปพลิเคชันอื่นๆที่รองรับได้ทันที คุณจะได้รับประโยชน์เหล่านี้ไปเต็มๆ เนื่องจากคุณไม่จำเป็นต้องสมัครสมาชิกบนเว็บไซต์ที่คุณกำลังจะไปใช้งาน รวมถึงเรายังเปิดโอกาสให้นิสิตมหาวิทยาลัยเกษตรศาสตร์ได้รับประโยชน์จากธุรกิจต่างๆ ผ่านการยืนยันตัวตนบนอินเตอร์เน็ต


##### เราเห็นโอกาสอะไรในโลกภายนอกมหาวิทยาลัยของเรา?
ในยุคที่ทุกอย่างจะถูกขับเคลื่อนด้วยดิจิทัล เช่น อินเตอร์เน็ต โซเชียลมีเดีย เว็บไซต์ และ แอปพลิเคชัน จึงทำให้เส้นทางการทำธุรกิจส่วนมาก
เริ่มเข้าไปพัฒนาซอฟต์แวร์เพื่อให้ธุรกิจของตนเองสามารถทำเงินบนโลกดิจิทัลได้ ไม่ใช่แค่ผู้ประกอบการเท่านั้น ผู้บริโภคก็มีพฤติกรรมการบริโภค
ที่เปลี่ยนไป เช่น ทุกวันนี้คนเปลี่ยนจากหนังสือพิมพ์มาอ่านข่าวหรือ Online Content แทน หรืออาจจะเป็น Campaign ทางการตลาด
ที่เกิดขึ้นบนโลกอินเตอร์เน็ตมากมาย คำถามที่สำคัญที่สุดคือ หากเราเป็นผู้บริหารมหาวิทยาลัยแห่งหนึ่ง เราจะทำให้ "นิสิต" และ 
"บุคคลากร" ของเราเข้าถึงโอกาสต่างๆเหล่านี้ได้อย่างไร?

นี่คือโจทย์ที่ Kraikub เกิดมาเพื่อแก้ เพื่อให้ทุกท่านที่กำลังอ่านบทความนี้เข้าใจในสิ่งที่ Kraikub กำลังทำ 
เราอย่างให้ทุกท่านมองโลกของเราเป็นเหมือนกับ กระดาษแผ่นหนึ่ง บนกระดาษแผ่นนี้มีจุดกระจายอยู่เต็มกระดาษ แต่ละจุดจะเชื่อมกันได้ก็ต่อเมื่อ
มีการขีดเส้นระหว่างจุด จุดต่างๆนั้นคือองค์กรและบริษัทต่างๆ และเส้นที่ขีดเพื่อเชื่อมต่อจุดทุกจุด นั้นก็คือ ความร่วมมือ ข้อตกลง และ 
ดีลทางธุรกิจที่องค์กรและบริษัทต่างสร้าง Connection ระหว่างกัน และแน่นอนว่าหากใครที่สามารถเข้าไปอยู่ใน เครือข่ายของเส้นและจุดเหล่านี้
คุณจะได้รับโอกาสทางธุรกิจอย่างมหาศาล

และสิ่งที่ Kraikub ทำคือการพยายามลากเส้นออกจากจุดที่เป็น "มหาวิทยาลัยเกษตรศาสตร์" ไปสู่จุดต่างๆเพื่อให้เราได้เจอกับโอกาสต่างๆที่เรา
ไม่เคยได้รับมาก่อน เหตุผลที่เราสร้างระบบยืนยันตัวตนแบบใหม่ขึ้นมา ก็เพื่อที่จะทำให้ 
ภาคธุรกิจที่อยู่ภายนอกมหาวิทยาลัยของเราสามารถใช้ระบบยืนยันตัวตนของมหาวิทยาลัยเราได้ รวมถึง นิสิตในมหาวิทยาลัย 
ยังต้องได้รับความปลอดภัยในการใช้ระบบรูปแบบใหม่อยู่ เช่นการป้องกันข้อมูลส่วนตัว และอื่นๆ